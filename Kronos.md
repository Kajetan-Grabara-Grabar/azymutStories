Ból rozpłynął się w nicości.  Główne arterie, rozerwane przez niezliczone szpony, przestały dostarczać krew do mózgu. Tkanki zaczynały obumierać, a życie uchodziło z niego stopniowo, jakby zdmuchnięte wiatrem zgasłego płomienia. W jednej chwili wszystko przepadło – wspomnienia, świadomość, poczucie istnienia. Spadł w przepaść niebytu.

Nagle poczuł lodowatą wodę, która obmywała jego ciało. Zanurzał się głębiej, tonąc w ciemności. Nikłe światło, rozmazane w toni, powoli zanikało, gdy opadał coraz niżej. Uczucie zapomnienia obejmowało go niczym kojący sen, ale gdzieś w oddali, jakby zza ściany, zaczęły przebijać się głosy – przytłumione, chaotyczne, pełne niepokoju.

- Ktoś przedarł się do jednej z naszych placówek... macie zneutralizować napastników... przywrócić łączność.
- To jest nasza szansa, Percy... ostatni raz... kryształowy dysk... wrota...
- Nie damy rady... za mało nas...
- Warto... ostatni raz...
- Rycerze... zdrajcy... myślałam, że polegli zaraz po...
- Alfa! Oddawaj... a puścimy was...
- Afra KIA...
- Hermes...
- Promyk...
- Zeus...
- Hades...
- Nie... amunicji... ich... wielu...
- Hera...
- Posejdon...
- Wszyscy...
- Percy... tylko ty... ja...
- Mogę to zrobić...
- Siostro...
- No dalej... wyrwę... serca...
- Koniec... porażka...

Głosy zamieniły się w szept, aż w końcu zamilkły. Uświadomił sobie, że tkwił teraz w zimnym uścisku maszyny. Rurka głęboko wetknięta w jego gardło wysysała żółtawo-pomarańczową ciecz z płuc, wywołując bolesny dyskomfort. Metaliczne, precyzyjne ramię wyciągnęło rurkę, dając mu w końcu możliwość zaczerpnięcia powietrza. Momentalnie zakrztusił się, a spazmatyczny kaszel wyrzucił resztki płynu z jego płuc. Powoli otworzył oczy, a przed nimi pojawił się szereg tekstu – biokomputer, wpleciony w jego ciało, aktywował się, wyświetlając dane.

Z każdą kolejną linią odzyskiwał wspomnienia, a cybernetycznie ulepszony hipokamp ulegał przeprogramowaniu, zgodnie z protokołem bezpieczeństwa. Jego umysł, choć jeszcze nie w pełni sprawny, powracał do formy. Puls gwałtownie przyspieszył, mięśnie mimowolnie się napięły, a jego czoło z impetem uderzyło w szybę grubej komory, w której się znajdował.

Odzyskał świadomość.  Hipokamp potrzebował jeszcze godziny na uporządkowanie wspomnień, ale jego tożsamość – „ja” – już była odbudowana. Spojrzał na swoje dłonie, zanurzone w gęstej, lepkiej cieczy używanej do drukowania tkanek. Wyglądały dziwnie... zbyt gładkie, pozbawione blizn, które towarzyszyły mu przez lata.

- To chyba osiemnasty raz – wychrypiał, zmuszając gardło do współpracy. – Ale dla Percy to pierwszy raz. Już nie mogę się doczekać, aż zobaczę jej minę... Jak ona umarła? – Zamrugał, próbując poskładać fragmenty wspomnień. – Tak... Półcalówka prosto w plecy. Gdyby nie ta nieszczęsna sytuacja, może nawet wyszlibyśmy z tego cali.

Uruchomił tryb diagnostyczny. Przed oczami wyświetliła się tabela parametrów, potwierdzająca sprawność jego ciała. Wszystko wydawało się w normie, poza jednym szczegółem – kodem seryjnym.

- AAQI? – Warknął pod nosem. – Dość późny numer. Kiedy oni zdołali wyprodukować aż tyle obiektów 258? Cholera... – Zmarszczył brwi, jego myśli zaczęły biec szybciej. – To nie wygląda na natychmiastową replikację po śmierci. Pewnie znowu prowadzą jakiś idiotyczny eksperyment i coś pomylili przy zgrywaniu kopii zapasowych... ale dlaczego hash fenotypu się zgadza?

Kronos podmienił kod seryjny na BKZ.

- Z drugiej strony, lepiej tak, niż miałbym w lustrze widzieć obcą twarz, jak ostatnio – wymamrotał, czując, że jego głos wrócił do normy, znowu brzmiąc mocno i wyraźnie.

Za grubą szybą komory ktoś się zbliżył, a chwilę później usłyszał metaliczny trzask, gdy zatrzask drzwi został zwolniony. Kronos pchnął je mocno, wyrywając się na zewnątrz. Stanął na ręczniku, chwytając drugi, aby wytrzeć z siebie resztki żółtej cieczy. Jego ciało czuło się obco, mimo że wyglądało znajomo, nawet jeśli brakowało blizn, które kiedyś znacząco wpisały się w jego tożsamość.

Rozejrzał się. Na prawo i lewo od niego, w równym rzędzie, stały inne obiekty 258 – wysokie, wszystkie bez wyjątku mierzyły ponad dwa metry. Coś w tym wzroście było nietypowego. Łowcy zwykle mieścili się w przedziale od metra siedemdziesięciu do dwóch metrów dziesięciu, ich parametry optymalizowane były do walki, a nie do budzenia respektu samą obecnością. Tutaj jednak wzrost zdawał się mieć znaczenie – wszyscy byli imponująco wysocy. Pomieszczenie, klaustrofobiczne i ciemne, z niskim sufitem i ścianami pokrytymi chłodnym metalem, kontrastowało z tym, co pamiętał z laboratoriów Azymutu – tam zawsze panowało jasne, sterylne oświetlenie. Tu brakowało tego bezpieczeństwa, tej surowości, do której był przyzwyczajony.

- Ta babka wygląda jak Eldrid z Jegrów – zauważył, zerkając na obiekt po swojej lewej stronie. – Eldrid, jak umarłaś? Hej! Hej! – Kobieta stała nieruchomo, ignorując jego słowa. – Może to nie ona... Co tu się dzieje?

Zaczął odczuwać coś, co przypominało napięcie – niezrozumienie sytuacji, brak kontaktu z innymi obiektami. I wtedy pojawił się pracownik laboratorium – mężczyzna w charakterystycznym białym kitlu, z plamami po cieczy z drukarek. Był obiektem 258, choć nieco niższym od Kronosa. Co ciekawe, połowa jego twarzy była zasłonięta szarym bandażem, co dodawało postaci ponurego charakteru.

- Żołnierzu! – Pracownik pstryknął palcami, próbując przyciągnąć uwagę Kronosa.
    
- Żołnierzu? – Zmarszczył brwi. – Nikt tak się do mnie nie zwraca. Nie jestem żołnierzem – pomyślał z irytacją.
    
- Szok po wyjściu z komory. – pracownik mruknął pod nosem, notując coś w zeszycie, dyktując myśli na głos. – Obiekt zachowuje się niepodręcznikowo. Kod seryjny, proszę.
    
- Niepodręcznikowo? Jeszcze żyjesz, więc zachowuję się bardzo podręcznikowo – ironizował w myślach Kronos, kalkulując szybko sytuację.
    
- AAQI – odpowiedział bez wahania, wstrzymując prawdziwe dane.
    
- Doskonale. – Pracownik skinął głową. – Zostaliście przydzieleni do oddziału Inferno. Wasz kod organizacyjny to 0 21. Proszę się przebrać i zgłosić do Inferno 0 0 0 po dalsze informacje. Czekają na was. Zastąpicie żołnierza poległego w boju.
    

Kronos skinął głową i ruszył w kierunku wyjścia.

- Co tu się dzieje? – burknął pod nosem, jego irytacja rosła. – Żadnego „dzień dobry”, „witamy na pokładzie” czy czegokolwiek takiego...

Pomieszczenie, do którego wszedł, miało przypominać prowizoryczną szatnię, choć daleko mu było do standardowego zaplecza. Zamiast zwyczajnych pryszniców czy choćby prostych kabin, czekały na niego drewniane wiadra pełne wody.

— Może jestem wybredny, ale co to, kurwa, ma być? — wymamrotał pod nosem, patrząc z dezaprobatą na prowizoryczne warunki. Zamiast ciepłego, sterylnego prysznica, miał do dyspozycji wiadro i wodę, co kompletnie nie pasowało do standardów, do jakich przywykł.

Po wytarciu się chwycił z wieszaka zielone, wojskowe spodnie. Na pierwszy rzut oka wyglądały solidnie, ale gdy poczuł materiał pod palcami, jego twarz wykrzywiła się w wyrazie zdziwienia, które szybko przeszło w niepokój. Nie były to spodnie z ripstopu ani innego nowoczesnego materiału, jakich oczekiwał. Zamiast tego były grube, szorstkie, jakby wykonane z płótna żaglowego.

— Nie dobrze — wymruczał, a komputer w jego głowie szybko zaczynał analizować dane, wyświetlając szereg mało przydatnych informacji o materiale. Kronos wyłączył komunikaty na piętnaście minut. To tylko potęgowało jego poczucie, że coś zdecydowanie nie gra.

— Bardzo nie dobrze — powtórzył cicho, kiedy nagle usłyszał męski głos zza pleców.

— Co tak się gapisz? Ubieraj się! Nie mamy czasu do stracenia! — wykrzyczał ktoś, kto wyglądał jak stereotypowy weteran wojny w Wietnamie, o którym Kronos czytał kiedyś w książkach historycznych. Mężczyzna był szorstki, miał na sobie ten sam prosty mundur, a jego twarz była zarośnięta i zmęczona jakby nie spał za dobrze od conajmniej kilku dekad.

Kronos zmierzył mężczyznę wzrokiem. Szacował jego potencjalną siłę, refleks i umiejętności. Szybko zastanawiał się, czy nie powinien go powalić i uciec z tego dziwacznego miejsca, zanim będzie za późno.

— Głuchy jesteś? — Weteran wyglądał na coraz bardziej zniecierpliwionego.

— Który mamy rok? — Kronos zapytał, zignorował jego ton.

— Drugi. A co cię to obchodzi? — odpowiedział mężczyzna, patrząc na niego z wyraźnym zdziwieniem. 

Kronos zmarszczył brwi. Drugi rok?

— Szok po wyjściu z drukarki... sir — dodał szybko, naśladując żołnierski ton, który wydał mu się odpowiedni. Tak chyba mówią żołnierze, prawda? – spytał w myślach, próbując odnaleźć się w sytuacji.

Mężczyzna prychnął i potrząsnął głową, jakby stracił wszelką nadzieję.

— Kurwa, XZE znowu przysłał mi niedorobionego szeregowca. — warknął, łapiąc się za głowę z rezygnacją.

Kronos, wkładając mundur, myślał na głos:

— Plan odbudowy Azymutu, etap pierwszy zwany potocznie epoką kamienia... Cokolwiek wydarzyło się po dwa tysiące dziewięćdziesiątym ósmym, musiało być spektakularne. Ciekawe, co się stało z resztą łowców? — rzucił, patrząc w stronę drzwi, próbując na nowo złożyć w całość to, co działo się wokół niego.

Miał przeczucie, że świat, do którego właśnie wrócił, był zupełnie inny niż ten, który znał przed swoją śmiercią. Nasuwało mu się tylko jedno pytanie "Jak bardzo?" 
- Drugi rok -  Powtórzył w myślach, zastanawiając się, co mogło oznaczać i jak bardzo zmienił się ten. - Drugi rok tylko po czym. 






- Nigdy nie sądziłem, że kiedykolwiek przyjdzie mi nauczyć się haftować - mruknął do siebie, przewlekając igłę przez gruby materiał wojskowej kurtki. Czerwona nić formowała się w numer "2", pozostawiając jeszcze tylko "1" do ukończenia.

Siedział na twardej pryczy, oparłszy się o zimną, metalową ścianę niewielkiego pomieszczenia. Jego wzrok, pełen rezygnacji, przesunął się na ludzi, którzy stanowili jego oddział, jeżeli można było ich tak nazwać. Grupa kobiet i mężczyzn stała nachylona nad stołem, na którym spoczywały rozłożone mapy. Ich oczy wpatrywały się w nie z niesamowitym skupieniem, jakby od rozszyfrowania tych zwojów zależały ich życia. Byli jak marionetki, pociągane niewidzialnymi sznurkami.

Ich zachowanie przypominało mechaniczne reakcje konstrukcji sztucznej inteligencji. Właściwie w pewnym sensie tak właśnie było, gdyż byli wyprani z ludzkich emocji i reakcji. Typowe dla obiektów 258, w które nie tchnięto to duszy, jak to mawiał jeden z najwybitniejszych naukowców Azymutu. Ich świadomość, poskładana z fragmentów innych umysłów, wymagała miesięcy, a czasem nawet lat, by zbliżyć się do normalnego funkcjonowania. Z tego powodu niektórym obiektom wgrywano ludzką świadomość, co przynosiło mieszane rezultaty, w zależności od źródła, z którego ją pobierano. Tam, gdzie konieczność była większa, jak w przypadku łowców, świadomość była starannie trenowana na specjalnych klastrach biokomputerów, dopasowywana, by spełnić wygórowane wymaganie twórców.

Kronos spojrzał ponownie na swoje dzieło. 

- Skoro należę teraz do jednostki Inferno, to przydałoby się jeszcze dorzucić jakieś logo. - Mruknął sam do sobie. 

Wyjął z kieszeni spodni gruby niechlujnie naostrzony stolarski ołówek, który ukradł z magazynu i narysował na materiale coś co miało przypominać feniksa wpisanego w okrąg. 

- Nigdy nie byłem uzdolniony artystycznie, ale to nie wygląda tak źle. - Zaśmiał się.

Skończył wyszywać "1" i zabrał się za logo Inferno. 

- Ciekawe czemu akurat Inferno? - Wyhaftował kontur głowy ognistego ptaka. 

Obiekt 258 z trzema zerami na kurtce rozmawiał z jakąś osobą z personelu naukowego placówki. Stali w drzwiach i mocno gestykulowali. Rozmawiali o Kronosie i o tym, że jest tym czego oczekiwał Potrójne Zero. Kobieta próbowała mu wytłumaczyć, że dział naukowy nie popełnił, żadnego błędu i nie wie dlaczego Kronos jest taki a nie inny. 

Po dłuższej chwili pozwalającej na wyszycie prawego skrzydła. Podeszli do niego i kazali mu wstać. Zabrali go na powierzchnię. Windy najprawdopodobniej nie działały więc przez dziesięć minut wspinali się po klatce schodowej oświetlanej jednie przez trzymane przez nich latarki. Powierzchnia nie okazała się jałową pustynią, tylko tętniącą życiem puszczom, lub przynajmniej taka była zanim pnie potężnych wiekowych drzew zwalono na ziemię, aby pozyskać drewno do budowy pobliskiej wioski. Niestety te informacje nadal nie wystarczały do ustalenia, który był rok, ani nawet gdzie się znajdują. Jedyne co wiedział o placówce w jakiej się obudził, to jej typ, co nawet nie definiowało na którym kontynencie została wybudowana. 

Przywitał ich mężczyzna odziany w skóry. Też był obiektem 258, ale jego wygląd odbiegał od tego co Kronos znał. Biokomputer w jego łowie przeprowadził szybki skan i ku jego zaskoczeniu wydrukował, że stoi przed nim doktor Oliver Renshaw z uniwersytetu Ridgemont. 
- Ciekawe, Azymut przeniósł umysły swoich pracowników do ciał obiektów 258. Czyli wiem tyle, ze albo zaczęli umierać ze starości, albo musieli się zahibernować na jakiś bliżej nieokreślony okres i ich ludzkie ciała nie byłyby wstanie tego znieść. Stawiam na tę drugą przyczynę. - Omówił w głowie sam do siebie. 

Doktor Oliver spojrzał na Kronosa i potem z powrotem na kobietę w kitlu. 
- Coś nie tak? - Spytał obierając się o dość młodą brzozę lekko ją uginając. 
- Tak. - Mówił Potrójne Zero. - Znowu odwaliłeś chałturę. Potrzebuję najlepszych żołnierzy, aby zdobywać dla was zasoby, a wy jak mi się odpłacacie? Prosiłem o to, aby następnie żółnierze byli już wstępnie zaprogramowani, a dostałem kolejnego, który nic nie wie. 
- Testowałeś go? - Spytał spokojnie. - Testowałeś go pod kontem wszystkich wymagań? 
Odpowiedziała mu cisza. 
- Nie możesz wymagać, że każdy obiekt 258 zaprojektowany przeze mnie będzie idealny. To jest niemożliwe. 
- Co jest z nim nie tak? 
- Braki w wiedzy ogólniej. - Odpowiedziała kobieta. 
- Coś poza tym? 
- By było kluczowe wymaganie... - Mówi Zero
- Cisza. - Kluczowe, czy nie, to nie koniec świata. Nauczy się tego później. Możesz wrócić do swoich obowiązków i pamiętaj, że chce mieć do sprawozdanie najpóźniej jutro. - Zwrócił się do kobiety. - A teraz Inferno Zero Dwadzieścia Jeden. - Mówił do Kronosa. - Powal swojego dowódcę na ziemię i pokarz, że jesteś czegoś wart. 

Kronos skinął mechanicznie głową na znak, że zrozumiał i dosunął się od mężczyzn przyjmując odpowiednią postawę. 

- Oliver, ja cię kiedyś zabije. - Odburknął Zero szykując się do walki. 
- Jeśli naprawdę odwaliłem taką chałturę to wygrasz w kilka chwil.  - Zaśmiał się doktor i klasnął w dłonie sygnalizując rozpoczęcie pojedynku. 
Kronos korzystając z biokomputera przyśpieszył swoją jaźń. Wszystko wokół zwolniło kilkukrotnie. Obserwował jak mięśnie jego dowódcy zaczynają się napisać, a je go ciało wystrzeliwuje do przodu. Był w takiej sytuacji tysiące razy, doskonale wiedział co robić. Nie miał co próbować się siłować z przeciwnikiem, byli podobnego wzrostu, więc mieli porównywalną ilość tężyznę fizyczną. Wybrał inną metodę. Zamarkował prawy sierpowy wycelowany z szyję. Poczekał aż Zero zablokuje jego cios a potem szybko zrobił unik podcinając mu nogi. Czas wrócił do normalnego biegu, gdy weteran zarył plecami w leśną ściółkę. 

- To było coś. - Omówił Oliver z jawną aprobatą w głosie. 
- Dałem mu fory. - Zero wstał z ziemi. -  Nie mogę go zbytnio uszkodzić przed misją. 
- Czyżby? Dwadzieścia Jeden, unieszkodliwij cel. - Uśmiechnął się naukowiec. 
- Sir, test jest skończony. - Mówił Kronos z trudem ukrywając, że ta sytuacja go nie bawi. 
- Rób co mówię. 
- Kurwa... - Powiedział Zero znowu przyjmując bojową postawę. 
- No co? Przyznaj, że nie odwaliłem fuszerki, to może wyjdziesz z jej sytuacji z twarzą. 

Dowódca Inferno spojrzał na naukowca z gniewem i ruszył zadać cios. Kronos zręcznie go zablokował i nim przeciwnik zdołał się połapać co się dzieje, kopnął go w kolano wytrącając z równowagi. Zero na moment zachybotał się i odsłonił próbując nie przewrócić się na ziemię. Łowca uderzył go pięścią w krtań. Mężczyzna zatoczył się próbując złapać oddech. Kronos uniósł prawą nogę i znokautował go kopniakiem w potylice. Zero znowu leżał na ziemi, tym razem nie przytomny. 

- Brawo, brawo. - Klaskał Oliwer. - Poszło szybciej niż myślałem. Teraz przetestujemy twoje zdolności do posługiwania się bronią. - Machną ręką i zaczął iść w stronę wioski. 
- Nie powinniśmy mu pomóc? - Spytał klękając obok. 
- Wyliże się. Jesteśmy znacznie bardziej wytrzymali niż ludzie. Obudzi się za jakieś piętnaście do trzydziestu minut. A przy okazji, ktoś musiał mu wreszcie udowodnić, że nie jest pępkiem świata. 

Przeleciał nad nimi śmigłowiec poprzeczno-wirnikowy i zaczął lądować na polanie kilometr od nich. 

- A to niespodzianka. Mimo wszystko Azymut nie jest już w epoce kamienia łupanego, może nawet produkują własne komputery. - Powiedział w głowie podążając za doktorem. 


Kronos poprawił stopery w uszach zrobione z kawałka czegoś co przypominało bawełnę świeżo zebraną z krzaka. Silniki śmigłowca usytuowane centralnie nad przestronną ładownią zalewały ją przerażającym warkotem. W tej chwili marzył jedynie o słuchawkach aktywnych. Poprawił trzymany pomiędzy nogami karabin. Była to dziwna konstrukcja przypominająca Amerykańską broń z czasów wojny w Wietnamie, jak wszystko co miała na wyposażeniu jednostka Inferno, ale była uproszczona w względem oryginału. Drogie polimery zastąpiono drewnem, a samo wykończenie pozostawiało wiele do życzenia. 

Sięgnął do plecaka i wyciągnął manierkę, która w tym przypadku była zwykłą tykwą zatkaną przeciekającym korkiem. Wziął łyk i wcisnął ją z powrotem pomiędzy kurtkę, a pakunek z suszonym mięsem, serem i orzechami. Pod względem wyposażenia swoich elitarnych sił, Azymut, lub jak gdzieś wysłyszał Sojusz, stawiał na absolutne minimum. 

Inferno Potrójne Zero spojrzał na niego gniewnie. Najprawdopodobniej nie podobało mu się, że jeden z jego ludzi robi cokolwiek innego niż spokojne siedzenie i gapienie się na ścianę. Kronos zignorował go kompletnie. 

Nie minęło dużo czasu nim wylądowali. Standardowo wszyscy żołnierze zbiegli po trapie na leśną polanę i uformowali pierścień wokół ledwo dotykającego ziemię śmigłowca, który nie marnując ani mililitra cennego paliwa prawie od razu po poszczeniu ładowni przez Zero, nabrał wysokości i odleciał w stronę głównego lotniska. 

Na lakonicznej odprawie krótko przed misją dowiedzieli się, że ich celem jest znalezienie i zabezpieczenie jakichkolwiek zasobów, które mogą się przydać w odbudowanie Azymutu. Nie padły konkrety, ale łowca domyślał się, że nie chodzi o stare kable czy zaśniedziałe płytki drukowane. Przy okazji udało mu się dowiedzieć jaki numer miała opuszczona placówka Azymutu, którą mieli z szabrować. Ku jego zaskoczeniu znajdowali się w Europie, a ku uradowaniu, to konkretne miejsce było wprost usiane mniejszymi i większymi podziemnymi kompleksami. Ideale miejsce na świeży start. Ta konkretna baza była jedną z największych w regionie. Monolityczna struktura, tworzyła gąszcz tuneli i pomieszczeń przypominający labirynt. Dostatecznie duży, aby w nim zabłądzić i umrzeć z głodu. Kronos, jako, że był łowcą i jedym z jego zadań było sprzątanie podziemnych kompleksów z mutantów i innych tworów Azymutu, która czasami uciekały ze swoich klatek siejąc terror, posiadał niemal fotograficzną pamięć wszystkich typów placówek. Doskonale wiedział, gdzie musi się kierować, aby znaleść najlepsze łupy. 

Kilkanaście minut marszu od prowizorycznego lądowiska znaleźli się na miejscu. W środku lasu przywitała ich dziura w ziemi o średnicy mniej więcej czterech metrów. Z popękanego, trwalszego od skał żelbetu zwisały długie liany bluszczu niknące w ciemnościach. 
- To tutaj, numery od pięć do dwadzieścia dziewięć schodzą, reszta pilnuje! - Wydarł się Zero, a grupa specjalnie oddelegowanych do tego ludzi zaczęła montować drabinę sznurową. 

Kronos wykorzystał chwilę i zajrzał w głąb nietypowej jamy. 
- To hangar. - Powiedział sam do siebie. - Stoimy na wrotach. - Rozejrzał się wokół. - Tu nie powinno być ani centymetra ziemi ani tym bardziej drzew. Ile mogło być lat, trzysta, czterysta, więcej? 
- Dwadzieścia Jeden, schodzisz pierwszy. - Powiedział dowódca z ciężkim do ukrycia uśmieszkiem. 

Łowca skinął głową. Nie miał nic do powiedzenia w tej sytuacji. Upewnił się, że drabina utrzyma jego wagę, przerzucił karabin na plecy i szedł na sam dół. Wylądował po pac w wodzie. Wyjął z plecaka latarkę i upewnił się, że gdzieś w cieniu nie ukrywa się mutant, który mógłby okazać się zagrożeniem dla misji. 

- Czysto. - Krzyknął. 

Oparł kolbę karabinu na prawym ramieniu i ruszył do przodu brodząc w brudnej deszczówce. Za nim reszta oddziału schodziła po dyndającej drabinie. 
- Cholera. - Ktoś powiedział potykając się o coś pod mętną powierzchnią i prawie się przewracając. 

Dno było bardzo nie równe. Przez lata fragmenty roślin zrzucone tu przez wiatr, kamienie zepchnięte przez spływającą wodą, czy chociażby zwierzęta, których kości pękały pod ciężarem wojskowych butów, przykryły asfaltową płytę grubą warstwą osadu. 

Podszedł do bardzo stromych metalowych schodów prowadzących na mała platformę zawieszoną miej więcej w połowie wysokości między sufitem a wodą. Materiał pomimo lat i nieprzyjaznych warunków był w świetnej kondycji. Azymut w swoich założeniach nie szykował się na przetrwanie końca świata w podziemnych bunkrach. Chcieli podbijać gwiazdy. Obiekty 258 były do tego idealne. Nie starzały się, były odporne na choroby, promieniowanie, toksyny, a przede wszystkich mogłoby być hibernowane w specjalnych kapsułach przez bardzo długi czas. A żeby i to było możliwe, materiały, które wykorzystywał Azymut musiały być odpowiednio wytrzymalsze od standardowych. Cokolwiek projektowali nie miało się psuć po dwóch latach gwarancji. Było stworzone, aby trwać. 

- Co robisz? - Spytał jeden z żołnierzy, gdy Kronos zaczął wdrapywać się na platformę. 
- Wykonuję misję. - Odpowiedział sucho. 
- Twój pośpiech zgubi nasz wszystkich. - Mówił ruszając za łowcą. 
- Po pierwsze. Oficerowie zostali na górze. Jesteśmy tutaj bez żadnego formalnego dowodzącego. Po drugie, gdyby coś miało nas zaatakować zrobiłoby to od razu. Po trzecie. Rozejrzyj się. Pomieszczenia na wysokości hangaru są z pewnością zalane. Musimy się przedostać dalej, a jak dla mnie to jedyne przejście. 

Przyklęknął na wpół rozsuniętych pancernych drzwiach i przejechał ręką po dziurze, która kiedyś była panelem dostępowym. Poświecił latarką oglądając poszarpane siłowniki hydrauliczne. 
- Jak ci na imię? - Spytał oceniając zniszczenia. 
- Siedem... - Odpowiedział zakłopotany. 
- Cholera, nie mogę się przywyczaić. Masz jakieś przezwisko? 
Odpowiedziała mu cisza. 
- Macie coś? - Spytała Piętnastka. Jedna z niewielu kobiet w oddziale. 

Kronos obejrzał się, czy ktoś jeszcze nie wpadł na genialny pomysł dołączenia do niego, ale reszta jednostki rozproszyła się po hangarze próbując dostać się do sąsiadujących hal. 

- Tak. Podążamy drogą kogoś, kto najprawdopodobniej również zrobił dziurę w suficie. Widzicie te ślady? - Przejechał palcem po poszarpanej blasze, którą pokryta była futryna. 
- Co w tym niezwykłego? - Spytał Siódemka. 
- To ślady po wybuchu... najprawdopodobniej przeciwpancernej miny kumulacyjnej. Jak na mój gust, ładunek był zdecydowanie za mocny. Ktokolwiek to zrobił, bardzo chciał się dostać do środka, ale nie wiedział jak to zrobić. 
- Mutanci?  - Spytała Piętnastka. Pochylając się tuż obok jego ramienia. 
- A widziałaś kiedyś takiego z bronią palną? - Odpowiedział pytaniem na pytanie. 
- Oczywiście, że nie, to moja pierwsza misja. Nigdy nie widziałam mutanta. 
- Moja również. - Dodał Siódemka. 
- Dobrze. - Westchnął. Miał nadzieję, że dowie się czegoś ważnego. - Zakładam, że to nie oni. Ślad jest stary, nie ma śladu po płynie hydraulicznym. Pomóżcie mi rozsunąć drzwi. 

Pancerna płyta stawiała sporty opór, ale w trójkę udało im się zrobić szparę na tyle dużą, że mogli się przez nią przecisnąć. Wątłe światło latarek rozświetliło korytarz z dziesiątkami zamkniętych pokoi. Kronos poświecił na brudną od zaschniętego błota podłogę. 
- Bądźcie w pełnej gotowości. Nie jestem pewien, czy jesteśmy tu sami. - Powiedział. 

Wszędzie było widać ślady pazurzastych łap. Nie był wstanie ocenić ich wieku. Rozejrzał się jeszcze wokół, ale nigdzie nie widział odcisku buta. Wejście zostało wysadzone na długo przed naniesieniem osadu. 

- Co dalej? - Spytał Siódemka dość zniecierpliwionym głosem. 
- Spróbujcie dostać się gdziekolwiek. Ja sprawdzę, czy jest bezpiecznie. 

Biokomputer w jego głowie wyświetlił mu przed oczami mapę placówki i najkrótszą trasę do archiwum. 

- Na odprawie mówili, aby trzymać się razem. - Wspomniała kobieta. 
- Tak, ale wspomnieli też, jak ważna dla Sojuszu jest ta misja. Nie marnujmy czasu na mniej istotne zadania. Ten pokój... - Wskazał na drzwi prowadzące do swego rodzaju składzika na miotły, według danych z niego czipu. - To dobre miejsce, żeby zacząć. Gdyby coś się działo, po prostu mie zawołajcie. 

Siódemka wyciągnął z plecaka tomahawk, ale nie byle jaki tomahawk. Identyczny jaki łowcy Azymutu wykorzystywali na codzień. Wykonany z czarnego tytanu, był jednocześnie lekki i bardzo wytrzymały. Choć Kronos preferował obusieczne miecze lub gladiusy, jak nazywali takie krótsze z ostrzem po jednej stronie i piłą do drewna po drugiej. To poczuł się zazdrosny. Mężczyzna obrócił go i trzymając za głownię wbił spłaszczoną końcówkę trzonka pomiędzy drzwi a futrynę. Zamek nie stawiał oporu i po solidniejszym pchnięciu pękł. 
- Jakieś skrzynki. - Powiedziała Piętnaska świecąc latarką przez zrobioną szparę. 

Kronos odwrócił się nie czekając na dalszy rozwój i ruszył w głąb ciemnego korytarza. Chwycił latarkę w lewą ręką i podtrzymywał nią karabin w taki sposób, aby widzieć w co celuje. Czym dalej szedł, tym ilość błota była mniejsza, a przez to ślady mniej wyraźnie. 
- Brakuje śladów żerowania. - Twierdził patrząc pod nogi. - Spodziewałbym się jakiś szczątków zwierząt czy coś takiego. Teraz pytanie, kto ostatni zamkną za sobą drzwi? 

Ściany nie nosiły śladów uszkodzeń, ani zadrapań. To samo tyczyło się rozsuwanych drzwi, których Kronos minął już z tuzin. Wszystko było bardzo dobrze zachowane, aż zbyt dobrze. Na rozwidleniu skręcił w prawo, potem dwa razy w lewo. Przystanął gdy zobaczył coś dziwnego. Dwa szkielety przytwierdzone do drucianego stojaka stały przed śluzą z wysadzonym panelem sterowania. Normalnie dość jasny beton był osmolony od wybuchu. Łowca przewiesił broń przez plecy i podszedł bliżej patrząc pod nogi czy nie wdeptuje w jakąś pułapkę. 

Kontrowersyjne dzieło sztuki składało się z kości mutantów należących do conajmniej kilku osobników, jak nie kilkunastu. Ktokolwiek je tworzył nie znał się na ich anatomii. Prawy szkielet z czaszką przypominającą taką bizonią, trzymał w prawej ręce coś w rodzaju berła lub maczugi. Wyglądał jakby odprawiał jakiś dziwny czarnomagiczny rytuał, albo po prostu szykował się do walki. Druga figura, trochę niżna od poprzedniej miała dziwnie wykrzywione ręce. Nie przypominały one niczego szczególnego. Jednak możliwe, że autor chciał przedstawić jakąś chwilę grozy bądź bólu. Kronos ostrożnie przesunął je robiąc sobie dojście do wysadzonego panelu. 

Tym razem uszkodzenia były mniejsze pomimo prawdopodobnie odpalenia kilku ładunków. Same wrota były bardziej masywne. Chroniły jedną z głównych klatek schodowych placówki. Zajrzał do środka i o cenił stan zamka. 
- Nie ma kompletnie nic. Mechanizm został usunięty. - Powiedział sam do siebie. 

Zaparł się nogą i pociągnął drzwi z całeś siły. Tym razem pył nie blokował rolek i wszystko ruszyło bez większych problemów. Postanowił za sobą nie zasuwać niczego, gdyby miał mieć problem otworzyć je z powrotem. 

Dalej było jeszcze dziwniej. Wnętrze przypominające takie w łodzi podwodnej było usiane różnymi napisami i piktogramami. Wszystko zapisane w jakimś dziwnych językach, których Kronos nie kojarzył. Rodzaje pisma mocno się od siebie różniły. Jedne przypominały trochę cyrylicę, drugie jakieś runy, a jeszcze inne nie przypominały nic szczególnego, może poza jakąś uproszczoną wersją egipskich hieroglifów. Jego wzrok na zastygł na chwilę na krótkiej notatce zapisanej koślawym alfabetem łacińskim. Podszedł bliżej i przyklęknął, aby rozczytać wiadomość. 
- Co, co to do cholery jest? - Mówił sam do siebie w głowie. - Co drugie słowo jest angielskie, co trzecie japońskie zapisane fonetyczne, a reszta to jakaś ich mieszanka. 

Komputer w jego głowie wariował próbując pojąć nowy język. Była to przydatna funkcja, ale tekst był zbyt krótki, aby miało to większy sens. 

- Czarny Rycerz? Zakon Czarnych Rycerzy..., klątwa, pieczętuje. Śmierć. - Czytał poszczególne wyrazy próbując odnaleźć sens. - Pradawne zło. Strzeż się. W każdym razie chodzi o jakąś klątwę wiążącą pradawne zło. 

Wstał z zmieni. 

- Alfa czasami określał swoją jednostkę jako rycerze. Czyżby po tym jak wyeliminował mnie i resztę łowców z gry, zaczął plądrować schrony? Brzmi to całkiem sensownie. Jeśli zadali sobie tyle trudu, aby odstraszyć potencjalnych szabrowników, to znaczy, że musieli coś zostawić. 

Otworzył drugie wrota śluzy i wszedł do właściwej części kompleksu. Jego oczom ukazała się industrialna klatka schodowa, ułożona w formie kwadratowej spirali, oplatającej komin o średnicy pięciu metrów. Spiralne schody stopniowo opadały w dół, znikając w mrocznej czeluści, której dna nie sposób było dostrzec. Od razu poczuł podmuch powietrza – znak, że systemy wentylacji, korzystające z energii geotermalnej, nadal funkcjonowały i dostarczały świeże powietrze nawet na najniższe poziomy. System, choć mało wydajny, nie potrzebował elektryczności.

Kronos poczuł przypływ pewności siebie. Zbiegał po schodach, kroki jego butów odbijały się echem od ścian, gdy mijał kolejne poziomy oznakowane dziurami po wybuchach, prowadzącymi do części laboratoryjnej. Lecz piętra mieszkalne, biurowe oraz magazynowe, niemalże nietknięte, układały się w surrealistyczny obraz chwilowej nietykalności. Każda z placówek Azymutu  miała swoją unikalną funkcję — od ogromnych magazynów po skomplikowane laboratoria i biura. Te ostatnie, usytuowane zwykle w centrach miejskich, były dla Kronosa mniej znane. Jego misją była obrona i eliminacja zagrożeń, które powstawały w wyniku niekontrolowanego rozprzestrzenienia się mutantów z najgłębszych czeluści kompleksu, ukrytych przed wzrokiem mniej wtajemniczonych członków organizacji. 

Schody, które pokonywał, były paradoksalnie najmniej uczęszczanym środkiem komunikacji. Obwieszczały swoją obecność jedynie w sytuacjach awaryjnych, kiedy główne trakcje transportowe uległy niespodziewanemu zatrzymaniu. Co niezwykłe, ich istnienie często ignorowane było w oficjalnych dokumentach ewakuacyjnych. 

Przystanął przy kolejnym wejściu prowadzącym na poziom magazynowy. Portal, jak wiele innych w tym zatęchłym labiryncie, nie wyróżniał się niczym szczególnym. Wyglądał niemal identycznie, jak wszystkie inne. Wyciągnął ciężką kratę wentylacyjną z wyrobionych z czasem uchwytów i ostrożnie odłożył ją na bok. Echo uderzenia metalu o ziemię zawirowało w ciszy, przerywanej co jakiś czas jedynie dalekim szumem systemu wentylacyjnego.

Położył się na zimnej posadzce i sięgnął w głąb szerokiego na pół metra otworu. Namacał długi metalowy przedmiot przypominający klucz do kół. Wyciągnął go z mroku i wsadził kratę z powrotem na miejsce, upewniając się, że żaden ślad jego obecności nie zostanie po nocy.

Sięgnął do pasa i wyjął nóż osadzony na rękojeści zrobionej z jeleniego rogu. 
Wbił ostrze w ścianę, celując precyzyjnie pod panelem dostępowym. Idealnie trafił w niewidoczną w świetle latarki szczelinę, starannie zatkaną żywicą. Łowca lekko uderzył w rękojeść i z cichym kliknięciem mała metalowa płyta odskoczyła, odsłaniając sześciokątne wgłębienie. 

Wsunął korbę w gniazdo i zaczął ją obracać, przyglądając się, jak masywne drzwi powoli zaczynają się rozsuwać. Był to jeden z wielu sekretów tego miejsca, znany tylko nielicznym wtajemniczonym. Mechanizm pomimo lat, działał z gracją, której mógłby pozazdrościć najlepszy zegarmistrz. 

Komputer w jego głowie wyświetlił ostrzeżenie: poziom stężenia argonu gwałtownie wzrasta. Argon, gaz wykorzystywany do chronienia wrażliwych przedmiotów przed utlenianiem, wypełniał wnętrze pomieszczenia.

- Cholera. Coś przecieka. -  mruknął do siebie, czując jak adrenalina wzrasta w jego żyłach. - Jeżeli upadnę, nie będzie już ratunku. -  Westchnął, zdając sobie sprawę z niebezpieczeństwa.

Wyciągnął korbę i odczekał kilka chwil, aż gęsty gaz zdąży opuścić pomieszczenie, tworząc nad nim przejrzystą ścieżkę. Spojrzał w stronę klatki schodowej, upewniając się, że nikt nie podąża za nim. Potem wkraczać w mrok magazynu, który przypominał pradawne katakumby.

Mijał rzędy skrzyń, pełnych skarbów technologicznych, o których jego drużyna na powierzchni mogła jedynie śnić. Elementy elektroniczne, części, półprodukty, schematy, gotowe maszyny – wszystkie perfekcyjnie zapakowane i zabezpieczone na wieczność. Ten sprzęt mógłby dać nowe życie ich zdegradowanej placówce, nowy początek, lecz nie na tym mu zależało. Po długich minutach wędrówki przez labirynt, dotarł do miejsca docelowego.

Po raz kolejny użył swojej korby, lecz tym razem po otwarciu wrot, musiał ratować się ucieczką. Wdrapał się na jedną z wysokich półek i czekał, aż powietrze znów będzie zdatne do oddychania. Archiwa były wypełnione argonem po brzegi. Normalnie odwiedziny tutaj bez odpowiedniego sprzętu uznałby za  szaleństwem, ale nie miał innego wyboru. 

Rotunda archiwalna była rozległym pomieszczeniem, przypominającym katedrę ze swoimi licznymi stalowymi kolumnami, które zabezpieczały ją przed zniszczeniem, czy to na skutek trzęsienia ziemi czy nuklearnego wybuchu. W przeciwieństwie do reszty kompleksu, spoczywała na gigantycznych sprężynach, które miały tłumić wszelkie wibracje. Tutaj, w zwykłych okolicznościach, znajdowałyby się kryształowe dyski z bezcennymi danymi, gdyby nie zostały ewakuowane pod koniec XXI wieku. Ściany były pokryte licznymi napisami, przede wszystkim instrukcjami, jak korzystać z technologii zapisanej na szklanych płytach, na wypadek, gdyby takowa wiedza została utracona. Azymut przygotował się na absolutny koniec świata, choć ironia chciała, że to właśnie on przyczynił się do jego nadejścia. 

Z rotundy wychodziło kilkanaście korytarzy, tworząc na schemacie wzór przypominający promienie słońca. Na końcu każdego z korytarzy znajdowało się odseparowane od reszty archiwum. Do lat pięćdziesiątych były tam półki wypełnione kasetami z taśmami magnetycznymi; tamta era jednak minęła, i tuż przed końcem lat siedemdziesiątych wymieniono taśmy na szklane płyty, których pojemność, dzięki zaawansowanej kompresji, mogła osiągać nawet jeden petabajt. Ilość danych przechowywanych w tym kompleksie z łatwością przekraczała kilka zettabajtów. Kronos nie mógł być jednak pewien dokładnych liczb — przykładał większą wagę do innych zagadnień.

Następne trzydzieści minut zajęły łowcy otwarcie jednego z magazynów danych i jego wietrzenie. Stał pomiędzy dwoma rzędami szyn, na których wisiały nieaktywne od dawna roboty, niegdyś służące do przenoszenia tafli szkła o gabarytach zeszytów. Co dwadzieścia metrów rozmieszczone były stacje do odczytu i zapisu dysków, tworząc linię technologii zaprojektowanej do pracy bez udziału człowieka. Latarka, którą miał przy sobie, była zbyt słaba, by oświetlić przeciwległą ścianę, a ogromne pomieszczenie wydawało się rozciągać w nieskończoność, jak tunel metra ciągnący się w nieznane.

Kronos wyjął z szafy serwisowej specjalne blaszane pudełko do przenoszenia szklanych dysków i ruszył przed siebie, oglądając etykiety zapisane kodem QR. Jego biochip w głowie sprawnie rozczytywał informacje, przetwarzając dane.

– Biologia, matematyka, fizyka, astronomia, metalurgia – mruczał do siebie, czując jak jego oddech przyśpiesza w odpowiedzi na niższe niż zwykle stężenie tlenu. Mimo że jego ciało było świetnie przystosowane do nieprzyjaznych warunków — odporne na promieniowanie, zmiany ciśnienia, czy niekorzystne związki chemiczne w powietrzu — brak tlenu był jedynym zagrożeniem, przed którym nie mógł się uchronić.

W końcu, pośród rzędu etykiet, znalazł to, czego szukał. Serce zaczęło mu bić szybciej, a dreszcz emocji przebiegł przez jego ciało, gdy jego oczy spoczęły na napisie:

– Człowiek Renesansu – prawie krzyknął z ekscytacją marnując powietrze. 

Szybko zapakował siedem tafli do specjalnego chlebaka, dodał jeszcze trzy, które nosiły enigmatyczną nazwę "Ideał Rycerza". Zadowolony z znaleziska, wsunął puszkę do plecaka, upewniając się, że jest odpowiednio zabezpieczona, i opuścił archiwum tak szybko, jak pozwalała mu na to ostrożność, pamiętając, by zamknąć za sobą wszystkie drzwi. Korby nie odłożył na swoje miejsce, gdyby miała mu się jeszcze przydać. 

Jego jaźń, wraz ze wszystkimi wspomnieniami i doświadczeniami, mogła zostać zapisana na jednej szklanej płycie. Zestaw, znany pod kryptonimem "Ideał Rycerza", był czymś do czego dążyli naukowcy, którzy przez przypadek przywrócili Kronosa do życia. Była to uniwersalna matryca do produkcji wojowników, którzy poradzą sobie w każdej sytuacji, niezależnie od okoliczności. Najważniejszą jej cechą było to, że w zależności od wybranych parametrów podczas wgrywania świadomości do ciała obiektu 258, można było uzyskać różnorodne efekty.

W świecie, gdzie jednostki złożone z podobnie myślących ludzi nie były najbardziej optymalnym rozwiązaniem, różnorodność grała kluczową rolę. Każdy wojownik mógł być unikalny, dostosowany do specyficznych zadań, które miał wykonać. 

Siedem pozostałych płyt było najciekawszych i zarazem najpotrzebniejszych w obecnej sytuacji. Dzięki nim można było stworzyć jednostkę wszechstronnie uzdolnioną, prawdziwego Leonardo Da Vinci przyszłości. Kronos, choć uważał się za bardzo inteligentnego człowieka, zdawał sobie sprawę z własnych ograniczeń. Brakowało mu umiejętności takich jak budowanie maszyn, które były kluczowe do odtworzenia całej infrastruktury kojarzonej z nowoczesnym społeczeństwem. Samo stworzenie od zera ołówka byłoby dla niego problemem, nie wspominając o bardziej skomplikowanych wynalazkach.

Podobnie jak w przypadku matrycy wojownika, geniusza można było odpowiednio sparametryzować, aby był lepszy w określonych dziedzinach lub posiadał wiedzę na poziomie profesora uniwersyteckiego. Wyobraźnia naukowców zrobionych z tej matrycy, nie znała granic, a możliwości, jakie otwierały się przed nimi, były niemalże nieskończone. Tego właśnie potrzebował. 

Kronos wdrapał się z powrotem na piętro, z którego przyszedł, czując, jak jego serce bije szybciej z każdym krokiem. Zamknął śluzę , a potem przesunął ozdobne szkielety na miejsce, starając się, aby nie wydały zbyt głośnego dźwięku.

— Niech dalej pełnią swoją rolę — mruknął do siebie, patrząc na misternie zdobione kości, które miały odstraszać niepożądanych gości. — Miejmy nadzieję, że wrócę tutaj niedługo wraz z lepszym zespołem.

Zgasił latarkę i ruszył po ciemku gdyż dobrze znał każdy zakamarek tego labiryntu. Jego kroki były pewne i ciche, jakby znał każdy zakamarek tego labiryntu. Myśli krążyły wokół tego, jak wytłumaczy się reszcie oddziału ze swojej nieobecności.

— Chyba po prostu powiem, że się zgubiłem — rozważał w myślach, próbując znaleźć najbardziej wiarygodną wymówkę. — Może uszkodzić latarkę? Byłoby to bardziej przekonujące... Dobrze, że puszka ze szklanymi płytami nie jest duża. Nie będzie problemu jej ukryć.

Znieruchomiał, gdy do jego uszu doszedł rytmiczny stukot. Ściągnął karabin z ramienia i przywarł do zimnej, wilgotnej ściany zaraz przy rozwidleniu korytarzy. Nasłuchiwał, starając się wyłapać każdy dźwięk. Pazurzaste stopy jakiegoś mutanta uderzały rytmicznie o posadzkę, a wątłe światło świecy lub pochodni zaczynało powoli rozjaśniać korytarz. Adrenalina zaczęła sączyć się do jego żył, a komputer w głowie analizował dźwięk, próbując odgadnąć, z czym ma do czynienia. Cokolwiek to było, nie było przyjazne.

— To będzie jakiś humanoid. Maksymalna waga siedemdziesiąt kilo — mówił do siebie w myślach, próbując uspokoić narastające napięcie. Ale co się stało z resztą oddziału Inferno? Gdyby doszło do jakiejś walki, na pewno słyszałbym strzały. Nie siedziałem w samym archiwum aż tak długo, aby ominęła mnie zabawa.

Cień demonicznej łapy trzymającej krótki topór pojawił się na ścianie, a Kronos wstrzymał oddech. Rogata postać minęła go, nie orientując się o jego obecności. W ułamku sekundy doskoczył do mutanta, złapał go za szyję i szarpnął. Powietrze przeszył trzask kręgosłupa, a po chwili na ziemię upadła pochodnia i kamienny topór.

Ktoś krzyknął z głębi korytarza, ale Kronos nie zrozumiał obcej mowy. Chwycił leżący tomahawk i rzucił nim w ciemność, celując w dźwięk. Po chwili rozległ się głuchy dźwięk upadku czegoś ciężkiego.

— To tyle z elementu zaskoczenia — mruknął, gasząc pochodnię podeszwą buta, a mrok ponownie ogarnął korytarz, jakby nigdy nie został przerwany.

Przejście do podziemnego lotniska ziało szeroko otwarte, jakby zapraszając do środka. Po Siódemce i Piętnastce nie było śladu, co mogło oznaczać, że wciąż żyli. Kronos oparł kolbę karabinu o ramię, stawiając ostrożnie kroki, by nie wydać niepotrzebnego dźwięku. Obezpieczył broń, wychylił się i rozejrzał.

Drabina, po której zeszli, była odcięta. Kawałek sznura zwisał z otworu w suficie, reszta zapewne ukryta pod powierzchnią mętnej wody.

- Uciekli - pomyślał gniewnie.

Ze stropu zwisało stworzenie wielkości konia, przypominające łysego goryla z głową mureny. Trzymało się potężnych dźwigarów, a na jego grzbiecie siedział mutant, podobny do tych, które Kronos spotkał wcześniej w ciemnym korytarzu. Ten jednak miał znacznie okazalsze rogi i należał do innego typu. Krzyczał na grupę stojącą na dole w wodzie, obok kolejnych dwóch mureno-goryli. Wyciągali coś z juk swoich wierzchowców, prawdopodobnie szykując się do przeszukania placówki i dlatego wysłali dwóch zwiadowców przodem.

Zanim minęła chwila, Kronos został zauważony. Ich wódz widział w spektrum światła podczerwonego, więc dostrzegał nawet w pełnych ciemnościach. Skierował na niego swój długi na dwa cale szpon i wrzasnął do ataku.

Czas zwolnił. Łowca przeszedł w tryb bojowy. Najpierw pozbył się wszystkowidzącego mutanta. Murenia czaszka została przeszyta jednym celnym strzałem. Nim ogromne cielsko odrażającej bestii zwaliło się do wody, padł kolejny strzał. Łucznik, który już nakładał strzałę na cięciwę, padł jak mucha. Goryle zerwały się do walki. Jeden szybko zniknął za platformą, a drugi wskoczył na ścianę, trzymając się jej, wydając przeraźliwe dźwięki. Obiekt 258 wysunął się ze swojej pozycji, aby znaleźć odpowiedni kąt. Bestia skoczyła, rozwarła podwójne szczęki, szczerząc żółte kły. Łowca pociągnął za spust. Potwór uderzył bezwładnie o barierki, wyginając je. Trzecie monstrum chwyciło się platformy i wdrapało się na nią, nie tracąc impetu. Kronos nie zdążył się obrócić. Zrobił unik. Wielka łapa trzasnęła jego karabin, pazury porysowały drewniane łoże i zerwały zawieszenie. Czerwone, przekrwione ślepia były coraz większe. Szczęki otwarły się. Łowca puścił karabin. Sięgnął po nóż. Chwycił murenią głowę za nos, wbijając palce w nozdrza. Szarpnął, aby ustabilizować mutanta. Zadał cios. Ostrze przebiło źrenicę i cienką czaszkę. Rękojeść z jeleniego rogu pękła. Goryl, pchany siłą bezwładności, znokautował Kronosa i uderzył nim o ścianę.

Zadzwoniło mu w uszach. Półprzytomny chwycił leżącą na ziemi broń i zaczął biec. Na początku w przypadkowym kierunku, jednak po chwili świadomość wróciła wraz z bólem rozrywającym całe ciało. Zapalił latarkę i zaczął kierować się w stronę najbliższego wyjścia ewakuacyjnego.

Za plecami słyszał zbliżającą się pogoń. Wspiął się po schodach. Wbiegł do zdezelowanego czasem i wilgocią biura. Kopniakiem wzmocnionym bólem i adrenaliną wyważył drzwi do pokoju jakiegoś wyżej postawionego członka Azymutu. Zerwał odpadającą od betonowej ściany tapetę, trzymającą się na cienkiej warstwie żywicy, odsłaniając wąski właz.

Chwycił za pokrętło, z trudem otwierając zabrudzony mechanizm. Wszedł do środka i zatrzasnął za sobą przejście. Kilkukrotnie uderzył w wajchę zamka, próbując odpalić specjalne ładunki wybuchowe, które miały zatrzasnąć właz na amen. Czas wygrał i nic nie wystrzeliło. Wyjął z plecaka korbę, której użył do otwarcia archiwum, i wetknął ją tak, aby osiągnąć podobny do zamierzonego efekt. Był bezpieczny, przynajmniej na razie.

Potrzebował jeszcze kilku godzin, aby wydostać się na powierzchnię. Przeciśnięcie się przez wąską rurę ewakuacyjną nie było specjalnie problematyczne, lecz stalowa kopuła z ostatnim włazem była zakopana pod ciężkim gruzem i splątanymi korzeniami. Na jego szczęście, wszystkie przejścia otwierały się do środka, co pozwoliło mu z łatwością pokonać przeszkodę.

Gdy wreszcie poczuł na twarzy powiew świeżego powietrza, z radością przywitał ten znajomy zapach wolności. Otrzepał się z ziemi, dobył broń, przyklęknął i rozejrzał się, chłodno kalkulując sytuację. Wokół niego rozciągał się gęsty las, wypełniony morzem liści i krzaczastą zielenią. Zaciągnął się głęboko, próbując wyczuć jakiekolwiek znane mu feromony mutantów Azymutu, ale powietrze było czyste, przynajmniej na razie.

— No dobrze. Mam to, po co tu przybyłem. Mam broń. Mogę wrócić pieszo. Nie lecieliśmy wcale tak długo. To tylko dwieście, może sto pięćdziesiąt kilometrów — mruknął do siebie, szukając otuchy w swoich słowach.

Aktywował czip w głowie, oczekując zwyczajowego odczytu danych. Jednak coś nie pasowało. Przed jego oczami pojawił się kompas, ale wskazania były niepokojąco błędne. Według czipu, słońce powoli zachodziło na wschodzie.

— Fascynujące. W międzyczasie musiało dojść do przebiegunowania. Ciekawe kiedy to się stało? — Zastanawiał się, próbując dostosować się do nowej rzeczywistości.

Wstał i skierował się w stronę geograficznej północy, która teraz była aktualnym południem magnetycznym. Ptaki, których nigdy dotąd nie widział, śpiewały nad jego głową, a jaskrawo czerwona kulka piór skakała z gałęzi na gałąź, krzycząc zawzięcie. Przyklęknął na chwilę, ponownie się rozejrzał i ruszył dalej, korygując trasę. Od strony wyrwy w ziemi dobiegały jakieś ryki. Nie chciał ponownie spotkać kolejnego murenogoryla ani innego równie groźnego mutanta.

Nagle powietrze zawiało mocniej, zwiastując zmianę pogody. Konary nad jego głową zatrzeszczały w odpowiedzi na nadchodzącą burzę, której dźwięk przypominał odległy grzmot.

— Burza? To nawet lepiej dla mnie — stwierdził, zerkając, jak dębowa korona nad nim zatańczyła w wietrze.

Uśmiechnął się, ale jego ciało momentalnie zamarło. Trzydzieści metrów przed nim stało coś przypominającego wilkołaka. Wiatr wiał mu w plecy, więc stworzenie nie było w stanie go wyczuć. Mutant, zapewne odchodząc za potrzebą, przypadkowo natknął się na łowcę. Ich spojrzenia skrzyżowały się na kilka długich sekund. Czas dla Kronosa powoli zaczął zwalniać, gdy adrenalina sączyła się do jego żył. Wiedział, że jeśli wystrzeli, zdradzi swoją pozycję. Nie miał już noża, a więc nie mógł liczyć na szczęśliwy rzut i ciche wyeliminowanie napastnika.
Każda sekunda niosła ze sobą ciężar decyzji, a otaczający go las wydawał się wstrzymać oddech, oczekując na kolejne posunięcie Kronosa.

Humanoidalny wilk sięgnął do pasa po coś, co przypominało myśliwski róg. Kronos wycelował w bestię. Już miał pociągnąć za spust, gdy jego cel rozpalił się czerwonym blaskiem i znaczna jego część wyparowała. Trzask energii, choć cichszy niż wystrzał jego karabinu, przeszył powietrze. W mgnieniu oka obrócił się w stronę, z której wyleciał fuzyjny bełt. Mierzył do kobiety trzymającej coś, co kiedyś było karabinem energetycznym, przyczepionym do długiego drewnianego kija za pomocą metalowych obręczy. Z emitera wylatywały iskry, sygnalizujące bardzo kiepski stan kondensatorów. Broń mogła eksplodować przy następnym wystrzale. Spod szpiczastego kapelusza z ogromnym rondem wystawała jasna, brudna od błota twarz.

– Iris, to ty? – Opuścił broń, idąc w kierunku swojej wybawczyni.

– Nie zbliżaj się – powiedziała do niego, zwracając kij w jego stronę. Lekko wcisnęła wajchę, która służyła za prowizoryczny spust. Kondensatory zaczęły się ładować.

Uniósł lewą rękę w uspokajającym geście. Cały czas był gotowy do walki i nadal miał spore szanse na zwycięstwo.

– Stój – prawie krzyknęła, jednocześnie obawiając się, że ekipa z okolic wyrwy ich usłyszy.

Zatrzymał się. Emiter rozżarzył się, a powietrze nad nim zaczęło falować od ciepła. Zabezpieczenia przed przeładowaniem albo były spalone, albo co bardziej prawdopodobne, wszystko było spięte na krótko. Według instrukcji w tym momencie powinno się jak najszybciej odłączyć źródło zasilania.

– Spokojnie, Iris – mówił powoli, zyskując jeszcze kilka sekund. – To ja, Kronos. Znasz mnie. Nie wiem, ile czasu minęło, ale to ja. Opuść...

Emiter zajął się ogniem. Kobieta odrzuciła kij, który eksplodował, gdy tylko dotknął ziemi, podpalając wszystko wokół. Musiał trafić w coś twardego, ponieważ to nie było naturalne zachowanie tego typu broni.

Łowca przeklął po grecku. Mieli może kilka, maksymalnie kilkanaście minut, zanim zrobi się tutaj gorąco. Wszystko zależało od tego, jak ostrożni są przeciwnicy, z którymi przyszło mu się zmierzyć. Mimo wszystko nie miał zamiaru czekać tak długo. Zaczął biec, taranując pomniejszą roślinność. Iris stała w miejscu, patrząc to na płonący kostur, to na mężczyznę. Była w szoku. Chwycił ją za rękę i pociągnął za sobą. Próbowała się wyrwać, ale bezskutecznie. Była obiektem 150, on 258. Ważył około dwa razy więcej i był kilkukrotnie silniejszy, dzięki wzmocnionym ścięgnom, których jej brakowało.

Obiekty 150 słynęły ze swoich zdolności umysłowych. Potrafiły dokonywać wielu skomplikowanych kalkulacji matematycznych, jednocześnie czytać i słuchać tekstów w kilku różnych językach. Pod względem wielozadaniowości często wygrywały z różnymi modelami sztucznej inteligencji opartych o krzemowe czipy. Dodatkowo w fazie produkcji montowano im bioanteny, których mogły używać do czegoś w rodzaju telepatii opartej o fale elektromagnetyczne. Problem z tymi tworami Azymutu był tylko jeden – część z nich miała tendencje do psychozy, co przyczyniło się do szybkiego końca programu.

Psychiczny pisk rozbrzmiał w eterze. Kronos przez ułamek sekundy poczuł, jakby ktoś wbił mu gwóźdź w głowę. Normalnie każdego innego człowieka, mutanta lub obiekt, taki atak powaliłby na ziemię. Jednak on miał już z czymś takim do czynienia i wykorzystał swój czip w głowie, aby odciąć wszystkie bodźce. Mimo wszystko łowców ciężko było zaskoczyć.

Kobieta dość szybko opadła z sił. Włożył ją sobie na plecy, nim zdążyła upaść, i kontynuował ucieczkę. Po około dwóch kilometrach znalazł jakiś płytki strumień. Szedł w górę niego, póki nie zapadł mrok. Dopiero wtedy zdjął z siebie omdlałą Iris i położył ją pod jedną z wierzb, której gałązki dotykały tafli wody.

Usiadł na mokrej ziemi, otulony gęstą ciemnością lasu. Nocne dźwięki ożywały wokół niego, owiewając go wspomnieniami. Pokrzykiwania ptaków i delikatny szelest stworzeń w zaroślach przywodziły na myśl spokojne chwile z przeszłości. Wtedy, wraz z Percy, Afrą i Promykiem, oddawali się wyprawom w nieznane, próbując odreagować codzienne zmagania i obowiązki.

Wyjął prowiant z mokrego plecaka i podzielił się nim z Iris, która powoli dochodziła do siebie. Była widocznie wycieńczona. Życie w świecie po upadku ludzkości było dla niej nad wyraz trudne.

– Myślałam, że jesteś duchem. Wspomnieniem, które śni mi się na jawie – mówiła, zjadłszy kawałek suchara.

– Miło mi cię zaskoczyć – uśmiechnął się, gryząc pasek suszonej wołowiny.

– Czekałyśmy na ciebie. Wiedziałam, że kiedyś wrócisz, ale moje siostry zwątpiły i opuściły schronienie – mówiła z lekkim żalem i wyrzutem w głosie. – Co się stało?

Spojrzał w dal, przywołując wspomnienia.

– Poległem w walce. To była straszliwa klęska dla wszystkich moich towarzyszy. Nikt nie przeżył. - Zabrzmiał dość nienaturalnie dając znać, że nie chce o tym rozmawiać. 

– Uznam to za dobre wytłumaczenie – ściągnęła kapelusz i położyła go pod krzakiem dzikich jeżyn.

– Przepraszam, mam ogromną dziurę w pamięci. - Powiedział po chwili siedzenia w ciszy. -  Straciłem wspomnienia z ostatnich dwóch miesięcy pomiędzy ostatnią kopią zapasową a ostatnimi dwudziestoma czterema godzinami mojego życia. Nie wiedziałem nawet, że spotkaliśmy się w tym okresie.

Biokomputer poinformował go o nieudanej próbie włamania do systemu. Iris nie wierzyła mu, próbując dowiedzieć się prawdy.

– To nie ma sensu – powiedział spokojnie.

– A więc jednak to ty! – zaśmiała się z niedowierzaniem. – Jak wróciłeś do żywych? Co się z tobą działo?

– Najpierw moje pytanie. Jak mnie znalazłaś? Jak w ogóle tam trafiłaś? - Wykorzystał okazję. 

– Och, to było trywialne... - Machnęła ręką jakby odpowiadała na pytanie niemądrego studenta. 

– Śmigłowiec... Zdecydowanie mało taktowna zagrywka – westchnął, z wyraźnym zmęczeniem. – Powinienem się był domyślić. Zmarnowałem swoje pytanie... No dobra, niech ci będzie. Dwa dni temu załadowali moją świadomość do nowego ciała.

– Ha... Podejrzewałam, że przeleżałeś zahibernowany w jakimś słoju osiemset lat i system podtrzymywania życia wreszcie zawiódł. - Mówiła i zachowywała się dokładanie tak jak ją zapamiętał. 

Kronos prawie się zakrztusił.

– Ile? – zaniemówił, zdumiony.

– Plus minus. Straciłam rachubę czasu. - Ton jej głosu się nie zmienił. 

Chwycił się za głowę, próbując zebrać myśli. Iris ponownie próbowała wniknąć do jego świadomości, lecz znów bezskutecznie.

– No dobrze, co się stało przez te osiem... – Liczba zdawała się niemożliwa do wypowiedzenia. – Osiemset lat?

– Ludzkość cofnęła się do epoki kamienia łupanego po trzeciej fali mutantów wypuszczonych przez Azymut. - Mówiła jakby od niechcenia, podobnie jak on na samym początku. - Rok później jakiś wirus, zapewne również od tej przeklętej korporacji, wybił moją załogę, pozostawiając przy życiu jedynie obiekty i garstkę ludzi. To znaczy mniej niż pięć procent populacji placówki, którą nazywałam domem. Próbowałam kontynuować badania, ale czas zniszczył wszystko. Stałam się wędrowną medyczką, szamanką... - Zapałzowała jakby szukała w pamięci innych tytułów. - Jakkolwiek to nazwać. I tak spędziłam całą wieczność. 

– Pewnie miałaś setki przygód. - Można było usłyszeć nutkę rozczarowania w jego głosie z odrobiną zazdrości. Czuł się jakby zaspał na bardzo ważne wydarzenie. 

– Owszem, byłam świadkiem, jak moje siostry dziczeją, jak pochłania je szaleństwo. - Zabrzmiała z lekką wściekłością i wyrzutem. 

Kronos domyślał się, że chodziło jej o inne obiekty jej typu. 

– Ile obiektów 150 przetrwało do dziś? - Ugryzł się w język. Nie był pewien, czy to było odpowiednie pytanie w tym momencie. 

– Garstka. Większość z nich żyje teraz w głębokich borach i poluje na przejezdnych. - Wyrzut zmienił się teraz w odrazę. 

– A co z Mirą i Selene? - Zapytał nagle przypominając sobie te dwa imiona. 

– Kiedy zaginęliście, a nadzieja na wasz powrót malała, wyruszyły w podróż, by znaleźć inną cywilizację. Niestety, zginęły z rąk kogoś znanego jako Czarny Rycerz – łzy spłynęły jej po policzkach. – Chociaż teraz myślę, że może to lepiej. Nie widziały tych wszystkich okropieństw, które ja musiałam oglądać – oparła głowę o korę drzewa ocierając policzek brudnym rękawem. – Dlaczego twoi przyjaciele o tobie zapomnieli? – zapytała po chwili ciszy, gdy doprowadziła się psychicznie do ładu. 

– Zapędziłem się dość daleko, żeby dostać się do archiwum – wyjął z plecaka puszkę z kilkoma szklanymi dyskami. – Pomoże mi to zacząć od nowa. - Przeszło mu przez myśl, że będzie żałował tego zwierzenia w niedalekiej przyszłości. 

– Powodzenia. Wszystkie relikty starego świata zjadła już rdza. - Było czuć, że ona sama próbowała czegoś podobnego. 

– Widziałaś śmigłowiec, prawda? Azymut był dobrze przygotowany na apokalipsę. Mam dostęp do wszystkiego, czego tylko potrzebujemy. Placówka, którą odwiedziłem, nadal jest w bardzo dobrym stanie. Nawet reaktor może być wciąż funkcjonalny. - Mówił z wyczuwalną ekscytacja w głosie. 

– Hmm... Może po prostu straciłam już wszelką nadzieję. - Stwierdziła bez emocji. 

– Może nie potrafię przywrócić twoich ukochanych sióstr do życia, ale zawsze możemy stworzyć nowe. Obiekty 150 miały niewielką różnorodność genetyczną. Będą wyglądały identycznie, a przy pomocy twoich wspomnień, może uda się odtworzyć ich osobowość. - Próbował przekonać ją jakoś do współpracy. 

Iris zamknęła oczy i położyła się na ziemi.

– Zabawne. Obiecywałeś podobne rzeczy ostatnim razem, tuż przed swoją ostatnią misją. - Wyczuwając jego plan. 

Kronos zdziwił się. 

– Czy jesteś w stanie przypomnieć mi cokolwiek z tego? 

– Otworzysz swój umysł? - Pytała z lekkim znudzeniem jakby robiła to już setki razy jednocześnie udając zmęczenie, jakby zaraz miała zasnąć. 

– Nie wiem, czy ty sama jesteś na to gotowa. Wiem, że przeszłaś wiele, ale możesz nie być gotowa, na to co odkryjesz. - Mówił szczerze. 

– Nie będę zaglądać do twoich wspomnień. - Uśmiechnęła się pod nosem. 

– Oboje wiemy, że kłamiesz. - Stwierdził pewnie.

– Masz rację. - Uśmieszek nadal nie znikał z jej ust. 

Westchnął jakby właśnie kłócił się z małym dzieckiem. Zastanowił się tylko przez chwilę do jakich wspomnień się dokopie i jaki ma w tym cel. Jednak w tej sytuacji nie miało to jakiegoś większego znaczenia. Nie byli wrogami, tak przynajmniej mu się wydawało. 

– No dobrze.

Zdjął zabezpieczenia. Świat przed nim rozmył się, jak we śnie. Bardzo nie lubił tego uczucia. Przypominało mu to o licznych symulacjach, których doświadczył w trakcie treningu swojej jaźni. W teorii nie powinien ich nawet pamiętać, ale jako część eksperymentu pozostawiono te wspomnienia wszystkim łowcom.

Zobaczył jedną z tych symulacji. Był ciemnej grocie, trzymając pochodnię w lewej ręce i włócznię w prawej. Potem kilka innych obrazów przemknęło przez jego umysł, wymieszanych ze wspomnieniami, które wolałby zachować dla siebie. Iris zatrzymała się na widoku bazy pośród białego regolitu, na tle tarczy Ziemi.

– Byłeś na Księżycu? – Jej głos rozbrzmiał w jego umyśle.

– Raz czy dwa – pomyślał. Nie musiał robić nic więcej.

Teraz przeglądała nieskończone korytarze podziemnych placówek. Może białe i szare ściany. Nic dziwnego, pod ziemią spędził znaczną część swojego życia. Wspomnienia zaczynały robić się coraz bardziej mroczne. Nagle połączenie przerwało się. Kronos powrócił do rzeczywistości, jakby za pstryknięciem palców hipnotyzera. Iris poderwała się z ziemi i zwymiotowała.

– Ile to trwało? Trzydzieści sekund? – zaśmiał się, podchodząc do niej.

– Ta dziewczyna, Percy... Zawsze wydawała się taka miła i uprzejma. Jak ona... jak ona mogła być zdolna do czegoś takiego? – Mamrotała półprzytomnie pod nosem.

Była blada, a jej ciało oblewał zimny pot. Pomógł jej usiąść z powrotem pod drzewem i podał manierkę z wodą.

– Mogę tylko powiedzieć: "a nie mówiłem?" 

– A zamknij się. - Syknęła. - Myślałam, że ona jest... albo była twoją siostrą? Zachowywaliście się jak rodzeństwo. - Zaczynała wracać do siebie.

– To dość skomplikowane. - Próbował urwać temat. 

– Kurwa – odetchnęła z ulgą. – Nie wiem, czego się spodziewałam. Nie bez powodu nazywali was łowcami. Ale przynajmniej odświeżyłam sobie moje wspomnienia. - Wróciła do normalnego tonu.

Chip Kronosa wykrył iluzję. Trochę od niechcenia odwrócił się i zamarł, widząc twarz Percy. Drugi obiekt 258 świecił w ciemnościach nocy niczym anioł, lecz nie rzucał światła na otoczenie. Stała w krótkim rękawie, długich wojskowych spodniach i z kaburą na udzie. Typowy ubiór, gdy nie znajdowali się w stanie podwyższonej gotowości. Jej ciało było pełne blizn – lata walk z mutantami odcisnęły na niej swoje piętno.

– Na co się tak gapisz? – usłyszał dość agresywny głos Percy.

– Pytaj. – Powiedziała Iris nakłaniając go do przedstawienia. 

– No dobrze. - Westchnął zażenowany sytuacją. -  Co się stało przed naszą ostatnią feralną misją? - W ostatnim wyrazie było czuć, że nie przepada za rozmową z wyimaginowanymi bytami. 

Iluzja podeszła do strumienia i zanurzyła rękę w wodzie, nie powodując żadnych zmian na jej powierzchni, niczym duch.

– Byliśmy zmęczeni – mówiła. – Chcieliśmy wreszcie normalnie żyć. - Przemawiał przez nią żal. - Bunkier Iris wydawał się nam najbardziej odpowiedni, aby zacząć od początku. To było pierwsze miejsce, które było dla mnie jak dom. Nikt nie wytykał nas palcami. Nikt nie traktował nas jak przedmioty. Idealny świat, w którym mogliśmy współegzystować z tymi samymi mutantami, na które przez lata polowaliśmy. Tego ci nigdy nie powiedział, ale planowaliśmy razem z Promykiem wysłać komunikat do innych łowców o naszej dezercji. Wiedzieliśmy, że Rozjemcy i Żniwiarze na pewno do nas dołączą, a reszta nie będzie nas ścigać.

– Tego nie wiedziałem – Przyznał powoli wczuwając się w rolę. 

– Percy stała się moją przyjaciółką i często się mi zwierzała – odpowiedziała Iris rozjaśniając sytuację. 

– Myślałem, że to coś innego – Stwierdził zaskoczony.

– Byłeś zawsze dla mnie szorstki. Ufałam ci, ale były pewne kwestie, o których nie chciałam, żebyś wiedział – powiedziała iluzja.

– Co się stało tuż przed misją? - Nakłaniał do przejścia do sedna. Nie chciał słuchać wywodów co zrobił dobrze a co nie. 

– Dostaliśmy komunikat o złamaniu zabezpieczeń jednej z sąsiednich placówek Azymutu. Byłeś tym bardzo podniecony. Krzyczałeś, że to nasza szansa, aby zapewnić sobie godną przyszłość. I poszliśmy za tobą. Na śmierć, jak się później okazało. Jak zginęłam? - Zamilka na kilka sekund. Oderwała wzrok od wody i spojrzała mu prosto w oczy. - Czy walczyłam dzielnie? - Wyglądała jakby miała się zaraz rozpłakać. 

– Trochę przedramatyzowane – Stwierdził oschle. 

– Daj się ponieść – wyszeptała Iris.

Przewrócił oczami i przyklęknął przy Percym. Próbował ją chwycić za rękę ale nie było na czym się oprzeć. To ona chwyciła go za dłoń i ku przerażeniu stwierdził, że czuje ciepło jej ciała. 

- Po przybyciu na miejsce zorientowaliśmy się, że placówka została najechana przez zbuntowane obiekty 258. Drużynę, którą nazywamy "Rycerzami" lub "Czarnymi Rycerzami", ze względu na ich specyficzny styl bycia. Mieliśmy niewiele amunicji, ale walka nie była z góry przegrana. Podjęliśmy rękawicę. Zaproponowałem Alfie, że jeśli oddadzą nam kryształowy dysk, który próbowali wynieść, puścimy ich wolno. Nic z tego. Nie chcieli współpracować. Zablokowaliśmy jedyne znane im wyjście z kompleksu. Trzymaliśmy ich kilka godzin, aż wystrzelaliśmy się do reszty. Korzystając z tajnych przejść i tuneli ewakuacyjnych, zakradliśmy się na ich tyły i rozpoczęła się bitwa na całego. Używaliśmy wszystkiego, co mieliśmy: mieczy, siekier, noży, bagnetów. Została przy życiu tylko nasza dwójka.

Rycerze nie zdawali sobie sprawy, że podsłuchiwaliśmy ich przez radio. Emilia Katakawa, o której myśleliśmy, że zginęła podczas bitwy o Szklane Miasto, miała walizkę z danymi i oddzieliła się od reszty. Wiedzieli, że jesteśmy rozbici, i chcieli uciec po cichu. Dopadłaś ją w jednej z hal parkowych. Powiedziałaś, że jest chroniona przez dwóch żołnierzy. To były ostatnie słowa, jakie nadałaś przez radio. Najpewniej rzuciłaś się na nich z balkonu z dwoma gladiusami w dłoniach. Nie wiem, co było dalej, ale najpewniej unieszkodliwiłaś obstawę i już miałaś dokonać zemsty na Emilii, gdy zostałaś powstrzymana przez wodza mutantów, których Rycerze wypuścili z najniższych poziomów.

Dopadłem ich kilka minut później. Jedyna kobieta, którą spotkałem, nie miała przedramienia, a kikut był zabezpieczony stazą. Zakładam, że to była Katakawa. Była w ciele obiektu 258 i nie wyglądała jak dawniej. To znaczy, że strzał Cyphera w Szklanym Mieście, był śmiertelny... - Trochę się zamyślił. -  Ale wracając do opowieści: Emilia zamarła widząc mnie. Przestrzeliłem jej krtań i kręgosłup — pewna śmierć, bez uszkodzenia jej chipu w mózgu. Za nią biegł ogromny mutant z karabinem antymateriałowym w łapach. Prawdopodobnie to on cię zabił. Niemniej dostał kulkę prosto między oczy. To był ostatni nabój, jaki miałem. Dobyłem miecz i rzuciłem się na hordę mutantów ryczących ze wściekłości i żądzy zemsty za wodza. Byłem szybki. Nie popełniłem żadnego błędu. Ostrze cięło ich ciała jak masło, lecz przeciwników było zbyt wielu. 


Poprawił cuchnącą od łoju pelerynę, która zakrywała całe jego ciało. Pociągnął za zawieszenie karabinu, wsuwając go trochę wyżej pod ramię. Nadal miał do niego szybki dostęp, ale nikt z tubylców nie powinien zauważyć nic podejrzanego.

– To była kiepska inwestycja – zagaił, naciągając kaptur na głowę. – Mogliśmy mu ukraść ten łachman, kiedy nie patrzył, albo chociaż trochę się potargować.

Iris spojrzała na niego z zarozumiałością.

– Od kiedy to jesteś ekspertem od miejscowego handlu? Jak dobrze pamiętam, jeszcze miesiąc temu byłeś tylko danymi na dysku – powiedziała dość charakterystycznym dla niej tonem, jakby zaraz miała wpisać mu ocenę do szkolnego dziennika.

– Wziął za to prawie jedną czwartą uncji srebra. Trochę dużo jak na coś, co śmierdzi truchłem. Może nawet to z takowego ściągnął – próbował rozluźnić atmosferę.

Rozdzielili się i ominęli wielką kałużę błota na środku duktu, przeciętego przez kolejny wóz.

– Tak jak mówiłam, srebro nie jest dużo warte przez... – mówiła zmęczonym tonem starej nauczycielki.

– Wiem, co mówiłaś – odrzekł lekceważąco. – Handlarze z królestwa Intal przybywają z południa i sowicie płacą srebrem za miejscowe towary, dzięki czemu ekonomia jest zależna od wymiany towarów z południem, co dodatkowo podsyca srebrną inflację – wziął głęboki oddech.

– Szybko pojmujesz, mój uczniu – rzekła z uznaniem.

Wypowiedział kilka słów w obcym języku, których znaczenia jak na razie jeszcze nie znał.

– Nie kupię od ciebie suszonych grzybów – zaśmiała się. – Jeszcze kilka zwrotów i będziesz mógł zostać handlarzem.

Wyszli z lasu, a ich oczom ukazał się potężny gród, którego masywna palisada wznosiła się, tworząc imponującą sylwetkę na tle rozciągającego się nieba. Drewno, z którego wykonano palisadę, nosiło ślady czasu, lecz wciąż pozostało solidne i budziło respekt. Droga prowadziła wprost do potężnej bramy, nad którą dumnie górowała malownicza drewniana baszta. Jej konstrukcja, mimo prostoty i surowości formy, miała w sobie coś artystycznego, dzięki misternie rzeźbionym detalom, przypominającym o zapomnianych legendach i dawnych czasach świetności.

Przez niewielkie, wąskie okna baszty widać było strażników baczących na okolicę. Ubrani w pancerze o połysku dawno zdartego metalu, z pewnymi ruchami obserwowali zbliżających się nieznajomych. 

Z gołębnika gdzieś w głębi osady zerwało się stado gołębi i zatoczyło okrąg nad dachami, aby po chwili skryć się gdzieś za zaostrzonymi palami. 

- Czy to jest to słynne Tan'daless? - Spytał dokładnie znając odpowiedź. 
- Wiesz, nie jestem pewna. - Odpowiedziała ironicznie. 

Gród za palisadą nie przypominał niczego, co Kronos wcześniej widział. Drewniane domy z bali pokryte były strzechą, a wąskie ulice z chodnikami wyłożonymi drewnianymi deskami rozchodziły się jak promienie słońca od małego rynku w centrum osady. Zapach pieczonych dań, licznych ziół suszących się na zewnątrz oraz wszechobecnego dymu z palenisk mieszał się z wonią nieczystości.

— Ale tu zaśmierdło! — spuentował, gdy mijali bawiące się dziecko jakiegoś mutanta, wpychające patyk w kałużę i chlapiące błotem na wszystkie strony.

— Przyzwyczajaj się — odrzekła Iris. — Trochę tu zabawimy.

— „Trochę" to znaczy ile? — dopytywał, nie ukrywając lekkiej wściekłości.

— Jestem zmęczona, potrzebuję kilku dni na regenerację — mówiła spokojnie.

— Mamy tylko sto kilometrów do celu, dam radę tam dojść w dwa dni. — To, co powiedziała kobieta, wydawało mu się trochę dziwne.

— Ty może tak, ale dla mnie więcej niż kilka godzin marszu to udręka. — Westchnęła. — Poza tym, to nie era pośpiechu. Tutaj wszystko robi się wolno i na spokojnie. Rozejrzyj się, podłap języka, może zarób trochę grosza, żebyśmy wynajęli jakiś powóz. Nasza podróż będzie wygodniejsza.

Łowca przewrócił oczami.

— Gdzie się zatrzymamy? — spytał, rozumiejąc, że nic nie ugra.

— My? — powiedziała ostentacyjnie. — Nie mam tyle pieniędzy, aby wykupić nocleg na nas oboje. Jesteś łowcą Azymutu, poradzisz sobie.

Kronos stanął jak wryty.

— Gdyby mi na tobie nie zależało, zgniótłbym ci czaszkę gołymi rękoma i dobrze wiesz, że nie żartuję. — Podniósł głos, ale nie krzyczał, aby nie zwrócić na siebie większej uwagi.

Odwróciła się do niego i uśmiechnęła od ucha do ucha, nim zniknęła we wnętrzu miejscowej tawerny.

— Kurwa — powiedział sam do siebie. — Gdybym wiedział, że tak to się skończy, przeszukałbym chociaż te ciała w korytarzu. Na pewno mieli trochę kruszcu pochowanego po kieszeniach. Powrót tam nie ma najmniejszego sensu, chociaż to całkiem niedaleko. Idąc do tego grodu, właściwie się cofnęliśmy.

Strażnik w przeszywanej kurcie i specjalnie wyciętym hełmie na jego rogi spojrzał na niego krzywo, widząc, że mówi sam do siebie.

— Ach, te kobiety — powiedział Kronos i odszedł w losowym kierunku.

Rogacz pokręcił łbem, kompletnie nic nie rozumiejąc z tego, co Kronos mówi, i również odszedł w swoją stronę.

Przerzucił plecak na przód i przeszukał jego zawartość. Szukał czegoś, co mógłby sprzedać, aby zdobyć choć trochę gotówki. Nie miał kompletnie nic. Latarka mogła mieć jakąś wartość, ale nie wiedział, jak prymitywni kupcy zareagują na ten "magiczny" przedmiot.

- Co mogę zrobić? - Pomyślał, rozglądając się wokół. - Nigdy w sumie nie pracowałem. Zawsze mogłem liczyć na korporacyjny sprzęt i pieniądze. Większość moich umiejętności nie ma tutaj żadnej wartości, nie licząc tych stricte bojowych. Zabijanie mutantów na zlecenie też raczej nie wchodzi w grę.

Zatrzymał go jakiś chłopiec o niebieskawej skórze i przenikliwych pomarańczowych oczach. Jeden z humanoidalnych mutantów, z którymi Kronos w przeszłości miał mało do czynienia. Dziecko mówiło coś do niego, ale nie mógł go zrozumieć. Wyjęło z kieszeni kolorowej kamizelki mały worek i pomachało nim w powietrzu.

- Nie rozumiem, co mówisz - westchnął. - Znam biegle ponad piętnaście języków i nie mogę się dogadać. Jak w Indiach w pięćdziesiątym drugim.

- Hej - zawołał ktoś z bardzo ciężkim azjatyckim akcentem.

Kronos odwrócił się, a chłopiec od razu pobiegł do nieznajomego i stanął obok niego. Starzec z siwą brodą, sięgającą prawie do pasa, siedział spokojnie na haftowanej poduszce przyczepionej do niskiego taboretu. Był odziany w ubranie wyglądające na drogie, jedwabne.

- Widzę, że nie jesteś tutejszy - mówił dziwnie, większość słów była po angielsku, ale brakujące wyrazy zastępował japońskimi, tworząc niespotykaną mieszankę.

Kronos rozumiał go, choć sprawiało mu to trudności.

- Przybywam z daleka - powiedział, zastanawiając się, czy powinien używać zwrotów grzecznościowych. - Nie wyglądasz mi na wędrowca - stwierdził starzec. - Zechcesz ze mną usiąść i napić się herbaty?

- Z chęcią - odparł Kronos. - I tak nie mam nic lepszego do roboty - dodał w duchu.

Mężczyzna zaklaskał, a chłopiec zniknął na chwilę za wozem kupieckim i przyniósł drewniany ceber pełen wody oraz blaszaną misę.

- Nie ma nic bardziej uciążliwego na szlaku niż brak higieny - powiedział ciepłym głosem.

- Dziękuję - odpowiedział Łowca, zdejmując płaszcz tak, aby jak najmniej wścibskich oczu zobaczyło, jak zawija w niego broń. Niestety, starzec dostrzegł wszystko.

- Nazywam się Kenzu Marrow z Intal. Jestem obwoźnym kupcem.

- Kronos z Krety, wędrowny najemnik - przedstawił się, obmywając twarz. To była jedyna rzecz, jaka przyszła mu do głowy, która nie odbiegała daleko od rzeczywistości.

Kupiec wytrzeszczył oczy.

- Z Krety? To bardzo daleko stąd. - Zdziwił się. - Jak się tu znalazłeś? Zdezerterowałeś z jakiejś jednostki królewskich zwiadowców?

- Nigdy nie służyłem w armii - usiadł na podstawionym mu przez małego pomocnika taborecie. - Ochraniałem karawanę transportującą towary z dalekiego wschodu - kłamał, starając się brzmieć jak najbardziej naturalnie.

- Ciekawe, podróżowaliście Orzechowym Szlakiem? - dopytywał zaciekawiony.

- Nie pamiętam. Geografia nie jest moją mocną stroną, ale chyba tak to nazywali. Niemniej jednak słabo płacili i zrezygnowałem.

Chłopiec przyniósł coś, co wyglądało jak samowar, i zaczął napychać jedną z komór szyszkami.

— Musieli naprawdę źle płacić, skoro zrezygnowałeś z takiej pracy — starzec dawał mu do zrozumienia, że nie do końca mu wierzy.

— Obiecali mi dziesięć uncji złota za eskortę. Tymczasem właściciel karawany przegrał wszystko w karty jeszcze przed wyruszeniem z Intal. Dowiedzieliśmy się o tym po czasie i większość z nas zrezygnowała. Rozeszliśmy się w okolicach Tan'daless. Ja skierowałem się na północ, a moi towarzysze na południe, w stronę domu — opowiadał.

— Przykro mi to słyszeć. Co cię skłoniło, aby przyjść tutaj? Twoi towarzysze zapewne już docierają do fortu Strong — Kenzu zmienił ton na bardziej przyjazny i zatroskany.

— To, co zwykle. Przygoda — odpowiedział krótko.

Handlarz uśmiechnął się.

— Jeśli mogę spytać, jak ta przygoda się nazywa?

Kronos dobrze wiedział, dokąd to zmierza, i postanowił nie wychodzić z roli.

— Iris — odrzekł.

Starzec się zaśmiał i sięgnął do kosza stojącego nieopodal po dwa kamionkowe kubki.

— Niech się wam wiedzie.

Nasypał z woreczka zawieszonego pod brodą garść herbaty do obu naczyń i postawił je obok samowaru, w którym woda powoli zaczynała dochodzić do wrzenia.

— Nie zaparzasz esencji? — spytał nieco zaciekawiony, a trochę chcąc zmienić temat.

— Czego? — zdziwił się.

— Tam, skąd pochodzę, na samowarze kładzie się mały czajnik i w nim zaparza mocną herbatę zwaną esencją. Tę esencję dolewa się do kubków i rozcieńcza wrzątkiem.

Kenzu spojrzał na niego jak na ignorant.

— Samowar? Esencja? Zdecydowanie niewiele wiesz o piciu herbaty. Gdzie ty się takich słów nauczyłeś? — mówił, jakby zaraz miał mu wstawić uwagę do szkolnego dziennika.

— A jednak mimo wszystko jest wiele różnic kulturowych — powiedział do siebie w myślach.

Siedzieli w milczeniu kilka, może kilkanaście minut, nim napar był gotowy do wypicia. Gdy Kronos wziął pierwszy łyk, poczuł coś niespodziewanego. Lekki słodkawy posmak przemieniający się po chwili w gorycz. Nie potrzebował chipu w głowie, aby odgadnąć, co pije. Kenzu podał mu herbatę przyprawioną pyłkiem pewnego kwiatu stworzonego w laboratoriach Azymutu w latach trzydziestych dwudziestego pierwszego wieku. Choć sama roślina była oznaczana tylko numerem, jej pyłek zwano śmiercionośnym złotem, smoczą siarką albo proszkiem szakala. Była to silna toksyna, której niewielkie ilości powodowały wylew krwi do mózgu u mutantów. Ludzie i obiekty były na nią odporni do pewnego stopnia. Kenzu go sprawdzał. Przy tej dawce przeciętny mutant jego gabarytów umarłby w ciągu dwudziestu czterech godzin. Chłopiec, który mu usługiwał, pożegnałby się z życiem w maksymalnie dwie godziny.

— Pyszna herbata — powiedział.

Pierwszym objawem zatrucia pyłkiem był ból głowy, następnie nudności i gorączka. Łowca zastanawiał się, dlaczego miałby zostać otruty i co Kenzu miałby na tym zyskać.

— To moja specjalność — mówił Kenzu, pociągając mały łyk.

— Ciekawe, czy sam to wszystko wypijesz — pomyślał Kronos. — Nigdy nie piłem czegoś takiego. To coś z tej okolicy, czy raczej z południa? — zapytał na głos, kłamiąc także w tej sprawie, bo pyłek znał bardzo dobrze i nie raz z niego korzystał.

Handlarz wyciągnął z kieszeni misternie zdobiony zegarek. Spojrzał na godzinę i udawał, że bierze kolejny łyk.

— Skubany czeka na pierwszy objaw — zaśmiał się w duchu. — Ludzka natura mimo upływu lat pozostaje taka sama.

Starzec odłożył kubek.

— To intalski specjał, aż dziwne, że nie miałeś z nim wcześniej do czynienia — mówił powoli. — To herbata z moich rodzinnych stron. Moi przodkowie przez setki lat wypracowali najlepsze metody hodowli, zbierania i suszenia liści. Jeśli będziesz miał okazję być w królewskim porcie, pytaj o herbatę Marrow.

— Na pewno tak zrobię — wziął kolejny łyk, a napar zaczął mu naprawdę smakować.

— Nie myślałeś może o powrocie w rodzinne strony? — spytał trochę zbyt szybko, toksyna nie powinna jeszcze zacząć działać.

— W sumie to nie — odpowiedział tonem pełnym namysłu. — Planowałem się trochę odkuć i nie wracać z pustymi rękami.

— Może uda nam się w tej sprawie dogadać — Kenzu pochylił się i zaczął mówić ciszej. — Rozejrzyj się wokół. Wszędzie te piekielne wynaturzenia. Mój były ochroniarz umarł na jakąś zarazę tydzień temu, i zostałem tutaj uwięziony.

— Nie wyglądasz mi na więźnia — pochylił się Kronos.

— Spójrz — wskazał na mutanta przypominającego nieco wilkołaka z dwoma kolcami wyrastającymi z jego przedramion, który rozglądał się czujnie. — Oni tylko czekają na mój pierwszy błąd. Muszę stąd uciec, ale nie przeżyję podróży do fortu Strong w pojedynkę. Rozumiesz? — starzec wyraźnie się bał.

Kronos szybko dostrzegł okazję.

— Ile proponujesz? — spytał.

— Pół uncji złota. To całkiem blisko, tydzień marszu. To bardzo dobra zapłata — w jego głosie czuć było desperację. Otworzył sakiewkę schowaną za pasem i pokazał, że ma pieniądze.

— Cała uncja plus drobna zaliczka w srebrze i zaczynam od zaraz — uśmiechnął się Kronos.

Starzec przeklął.

— Jesteś łajdakiem — powiedział, wyciągając garść brudnych, pokrytych patyną monet i przekazując je jakby podawał paczkę narkotyków.

— Wiem — zaśmiał się Kronos.

Łowca dopił resztę herbaty. Wyciągnął broń zawiniętą w płaszcz i stanął z boku wozu, jakby pełnił honorową wartę.

— Jestem prawie pewien, że byłeś kiedyś żołnierzem — rzekł starzec, wylewając resztę swojego naparu na ziemię.

— Może w poprzednim życiu — podsumował Kronos.
