Helios - Kapitan
Dzeus - Sierżant
Alkeos - chainfist
Tecmessa - fist
Nikeforos - działko
Enualios - chainfist

Ciężki but ze stali ceramicznej zgniótł starą, zakurzoną czaszkę leżącą na pokrytej gruzem posadzce od niewiadomo jak dawna. Intensywne białe światło wydobywające się z lamp przymocowanych do karapaksów wojowników zakutych w pancerze energetyczne oświetlało zrujnowane kamienne ściany od których odchodziły zmurszałe deski i tkaniny niegdyś zdobiące przepastne korytarze. Szczeliny wizjerów jarzyły się słabym czerwonym światłem, a hełmy przypominające pyski pradawnych stworzeń z każdym krokiem obracały się to raz na prawo raz na lewo. 
- Zbliżamy się do rozwidlenia. - Powiedział przez wbudowany w pancerze system komunikacyjny Alkeos. 

Idący za nim Tecmessa uniósł zaciśniętą pięść enegetyczną w górę dając znak do zatrzymania się. Po powierzchni rękawicy większej od jego boltera szutrmowego przeleciało kilka iskier. Idący za nim sierżant Dzeus przekazał sygnał dalej. Następnie Kapitan Helios, uzbrojony w działko obrotowe Nikeforos a idący na końcu Enyalios obrócił się i wycelował swój bolter w ciemność korytarza. 

Kapitan Helios wyświetlił na hubie swoje hełmu mapę poziemnego labiryntu wraz z trasą jaką przeszli. Odczekał chwilę, aż dane ze skanerów w zbroi Alkeosa zostaną przesłane do jego komputera hełmowego. Gdy brakujący fragment trasy wyświetił się, powiedział: 
- Obydwa korytarze są ślepe, ale za ścianą tego prawego znajduje się jakaś pusta przestrzeń. Naprzód. 

Na sygnał dowódcy korytarz znowu wypełnił się echem rytmicznych i miarowych stukotów ciężkich buciorów. Niewprawione ucho mogłoby pomylić ten dźwięk z uderzeniami kowalskiego młota. 

Zeszli kilka metrów niżej po dość stromym zboczu. Niegdyś mogły znajdować się tutaj jakieś schody, ale się nie zachowały. W kamieniu były wyciosane jakieś otwory montażowe, ale cokolwiek było tam zamocowane już dawno obróciło się w pył. Zatrzymali się dopiero przed barykadą wykonaną z nierówno ułożonych belek. 

- Co widzisz? - Spytał Helios wyświetlając obraz widziany z kamery przyczepionej do pancerza towarzysza.
- Jakąś pustą przestrzeń kapitanie. Wygląda na pomieszczenie. - Odpowiedział Alkeos. - Barykada się świeża. Drewno nie zdążyło zawilgotnieć. - Dodał po chwili. 

Obraz z kamery nie pozwalał na prawidłowe ocenienie sytuacji.

- Dasz radę się przeciąć? - Spytał kończąc transmisję. 
- Raczej. - Spłentował lakonicznie. 
- Jeśli nie dasz rady to ja mogę spróbować. - Powiedział pół żartem pół serio Nikeforos. 
- Szkoda czasu i amunicji. - Stwierdził Dzeus kończąc dyskusję. - Piła musi starczyć. 

Pancerze wojoników były tak masywne, a korytarze tak wąskie, że nie mogli się wyminąć, aby którykolwiek z nich zmienił pozycję w szyku musieliby się cofnąć do ostatniego rozwidlenia. 

Silnik piły przymocowanej do rękawicy energetycznej głośno ryknął a adamantowe zęby na łańcuchu łapczywie wgryzły się w belkę. Wióry sypały się na podłogę raz po raz mieszając się z iskrami, gdy piła natrafiała na stalowe wzmocnienia. Adamantowe ostrza bez najmniejszych przeszkód cięły wszystko torując przejście. 

Po kilku minutach było już po wszystkim. Alkeos rewym sierpowym rozkruszył to co zostało z przeszkody i wszedł do środka. 

